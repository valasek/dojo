<!DOCTYPE html>
<html lang="sk" class="light">
<head></head>
<body>
    <!-- Header & Navigation -->
    <div id="header-container"></div>

    <!-- Contact Banner -->
    <section class="pt-32 bg-gradient-to-b from-cyan-900 via-cyan-700 to-cyan-500 dark:bg-gray-900">
        <div class="container mx-auto px-4 py-12">
            <div class="max-w-4xl mx-auto text-center">
                <h1 class="text-5xl font-bold mb-6 text-white dark:text-white">Príbeh panáčika Dojo</h1>
                <p class="text-xl text-white dark:text-gray-300"></p>
            </div>
        </div>
    </section>
    
    <!-- Main Content -->
    <section class="py-16 bg-white dark:bg-gray-900">
        <div class="container mx-auto px-4">
            <div class="max-w-6xl mx-auto text-black dark:text-white text-center">
                <p>Naše logo je vlastne zložené z dvoch častí. Prvá časť je panáčik, ktorý je v strede a druhá časť je okolo neho. 
                </p>
                <p>Naša práca sa snaží byť ako ten panáčik - v strede, v rovnováhe, v pokoji a s otvoreným srdcom. 
                </p>
                <p>Okolo neho sú rôzne symboly, ktoré predstavujú rôzne aspekty našej práce. 
                </p><br/>
            </div>
            <div class="max-w-3xl mx-auto text-center">
              <img src="images/dojo.png" alt="Dojo Image" width="260" height="280" class="rounded-full shadow-lg mb-6 mx-auto">
            </div>
            <div class="max-w-4xl mx-auto my-8 px-6 py-8 text-center italic bg-gray-50 dark:bg-gray-800 rounded-lg shadow-md">
                <p class="text-lg text-gray-700 dark:text-gray-300 leading-loose">
                <b>Tvoja Cesta je Tvoj Dar pre Svet</b><br class="mb-2"/>
                K prekonaniu prekážok hanby a nedostatočnosti potrebujeme kombináciu odvahy samuraja a vnímavého srdca.<br class="mb-2"/>
                Nastavovanie hraníc vytvára priestor pre autentické stretnutia v pravdivej vzdialenosti.<br class="mb-2"/>
                Najťažšie je nastaviť hranice blízkym ľuďom. Dôveruj svojim prvotným inštinktom.<br class="mb-2"/>
                Prijmi a miluj svoje pravé ja - svoju "vôňu" a jadro, namiesto túžby byť niekým iným.<br class="mb-2"/>
                Cestu k sebe nezistíme myslením, ale cez telo a načúvanie Zemi.<br class="mb-2"/>
                Život vyžaduje vyváženosť - schopnosť tvoriť aj ukončovať, jemnosť aj silu, zraniteľnosť ukotvenú v odvážnom postoji.
                </p>
            </div>
            <div class="max-w-6xl mx-auto">
                <h2 class="text-2xl font-semibold text-cyan-800 dark:text-cyan-400 text-center pb-8 pt-4">Voľné rozprávanie o pôvode loga</h2>
                <div class="text-black dark:text-white">
                    Táto veta ma veľmi išpirovala: “Your Journey is Your Gift to the World” = Tvoja Cesta je Tvoj Dar pre Svet. Pamätáte sa na kartu: “O čom je Tvoj skutočný hlad?” A práve môj skutočný hlad - longing - je o zdieľaní mojich a vašich darov a života. 
                    <br/><br/>
                    Keďže v každej poriadnej rozprávke sú i temné, strašidelné, mlžné a strigônske sily, nechýbajú ani tu. Tie zahaľujú, potláčajú, robia nevidenými či nepočutými či ťažko uchopiteľnými práve naše dary. Tie sily bežne voláme nenávisť, žiarlivosť, neúcta, nezáujem, násilie či klam. A existuje pre ne ešte jedno slovo - hanba či zahanbenie. Nie nadarmo sa hovorí, že svet a život žijeme podľa toho v čo veríme. Nielen o svete, ale hlavne čo veríme o sebe. 
                    Či sme dostatočný alebo nie. 
                    <br/><br/>
                    Toto kúzlo / kliatba spôsobuje, že veríme že je niečo s nami v neporiadku. Dokonca že my sami sme v neporiadku, nedostatočný alebo príliš. A keď niečomu takému veríme - hovorím o hlbokom podvedomí, nie vrchnej časti vedomia - sme schopný spraviť desivé veci aby sme boli “normálny, v poriadku, dobrý či pekný”.
                    <br/><br/>
                    Aby sme sa presekali cez tieto kliatby a nechali zažiariť naše dary, potrebujeme ostrý meč (odvahu a spojenie so svojimi pôvodnými inštinktami) a nežnú vnímajúcu ruku (srdce). Je to skoro divná kombinácia slov: Nežný Samuraj / Samurajka. 
                    <br/><br/>
                    A tak sa v Príbehu dostávame k popisu panáčika , ktorý je logom DOJO:
                    <br/><br/>
                    Samuraj niekomu slúžil, mal svojho “pána”. Niečo čo bolo väčšie, jeho presahujúce. V našom Príbehu “to” nazvime Život, TAO, Boh, Príroda, Realita, Alláh, Wacantanka - ako potrebujete.
                    To predstavuje jeho klobúk / čiapka. Predstavuje Hrot jeho “stredovej osi” spájajúcej Zem s Vesmírom cez jeho Telo. 
                    <br/><br/>
                    Panáčik predstavuje prepojenie Horného sveta, Stredného sveta (viditeľný pozemský svet: ľudia, zvieratá…) a Dolného sveta (sandály na boso). 
                    <br/><br/>
                    Čierna a biela predstavuje napr. Princíp Jinu a Jangu, Svetla a Tmy, Aktivity a Oddychu. Všetkého vedomého a nevedomého v našich životoch. Z pohľadu rozprávkovej kliatby ale hlavne to, čo je v našich tieňoch - naše skutočné potreby. Skutočný hlad a smäd po našej verzii Života = Bytia.
                    <br/><br/>
                    Na to aby sme mohli žiť seba, potrebujeme vedieť nastaviť hranice. Povedať nie aby sme mohli byť jasný a pevný v tom kde máme áno. 
                    Ako povedala jedna žena: “Nemôžeme byť tak trochu tehotný. Buď sme alebo nie sme.” V tomto duchu slová ako: možno, asi, neviem, zrejme … predstavujú nebezpečie nevypovedaného NIE. Strachu sa rozhodnúť, byť jasný. Oddeliť z našeho života to čo nám už neprospieva, neslúži, zraňuje. 
                    <br/><br/>
                    Preto viera a každodenné skúsenosti že smieme nastaviť hranice tak ako to naozaj máme, tvorí základ sebaúcty, sebahodnoty a poriadku.
                    Kedysi som si myslel, že nastavenie hraníc ako je zdvihnutie ruky dlaňou voči niekomu a pevný postoj, predstavuje iba oddelenie. A z toho máme väčšina primárny strach. Zo samoty, nepatrenia niekam, vylúčenia. ALE naučil som sa niečo iné. 
                    Je to SÚČASNE ponuka na stretnutie v pravej / pravdivej vzdialenosti. 
                    <br/><br/>
                    Vyskúšaj si to ak chcete. Nastavte vystretú ruku s dlaňou voči niečomu alebo niekomu. Vnímajte že chrbát dlane predstavuje ohraničenie vašeho osobného priestoru a dlaň zónu, kde je kontakt povolený. Pohybom dlane smerom k telu a od tela nastavujeme blízkosť a vzdialenosť s rôznymi ľuďmi podľa potreby. A tak vieme byť v kontakte s druhými i keď by to pre tú časť nás, ktorá sa bojí odmietnutia či samoty, na prvý pohľad mohlo byť nepríjemné či desivé. Ale tu sa skrýva pravé stretnutie sa so sebou a druhými. 
                    <br/><br/>
                    Vtedy za seba a blízkosť preberáme skutočnú zodpovednosť. Lebo sa deje veľa nepravdivých podaní ruky, objatí, bozkávaní či sexu. A niekde sa to v nás ukladá. Meč na chrbte Samuraja / Samurajky (lebo to môže byť ona aj on) predstavuje schopnosť sa ochrániť, vedomé narábanie so svojimi zbraňami. 
                    <br/><br/>
                    Jednak je to fyzická sila, schopnosť stáť na vlastných nohách aj v psychickom a spirituálnom kontexte. Viera cez skúsenosti že Pravdivosť je Cesta podporujúca Život a že sme odhodlaný rozseknúť gordické uzly sebaklamu či keď sme klamaný (vedome či nevedome) ostatnými.
                    Často je najťažšie nastaviť hranice práve najbližším. Lebo si hovoríme napr. "veď ho/ ju / ich mám rád, oni to myslia dobre, preto to vydržím". Veď je to moja rodina, muž/žena, dieťa, učiteľ, lektor, tréner/ka a pod. Sme naučený spochybňovať a potláčať prvotné inštikty (“Gut feelings”) podobne ako ich / nás zahanbovali iný počas našeho dospievania.
                    <br/><br/>
                    Alebo nastaviť hranice sami sebe, keď sme kritický či seba ničiaci, dávajúci sa "dole". Keď si hádžeme polená pod nohy. Ehm, alebo niekomu inému 
                    <br/><br/>
                    Napriek tomu sa učíme ísť v Živote s vierou v to najlepšie - to predstavuje kvet v jeho/jej ruke. Prichádzam s úctou, s aspoň snahou keď už nie prirodzeným nastavením vnímať krásu seba, druhého človeka a Života okolo seba.
                    Kvet predstavuje aj nehu. Ja som sa ako bojovník potreboval ( a stále potrebujem) učiť o nehe k sebe. Forma nehy môže byť ako ju poznáme z kín a spoločenskej predstavy - objímajúca, podporujúca, zaujímajúca sa. A môže byť a potrebuje byť súčasne nastavujúca hranice, keď by niekto chcel môj kvet zobrať do hrsti a pokrčiť ho, zničiť ho. Môj, Tvoj, váš kvet má svoju prirodzenú krásu, vôňu po ktorej ho je (nás) cítiť. Mnohý neznášajú vôňu svojho potu, v podpazuší alebo v spoďároch. Odporúčam v tejto vôni / pachu nájsť podobne ak v parfémoch “to”. Jadro, srdce svojej vône. 
                    <br/><br/>
                    Že si dovolíme nájsť svoje jadro, vôňu a vnútornú pieseň, ktorou nás obdarovala Matka Zem a Život, aby sme ňou voňali. 
                    Hlboko v sebe milovať ten kvet, krík, strom ktorým prirodzene sme. Ak sme ruža milovať sa ako ruža, a nie sa nenávidieť či trápiť že nie sme sedmokráska a pod. Ale dostať sa k svojej vôni, jadru, svojmu smeru a štýlu v Živote je veľmi “samurajské”, potrebujeme na to odvahu Draka / Dračice. Aby sme si opäť a znova každodenne dovoľovali zraniteľnosť ukotvený v sile. 
                    <br/><br/>
                    Pre niekoho je to práve teraz dovoliť si viacej nehy, pre iných bojovnosti či dopriania si oddychu či disciplíny nezastavovať a kráčať svoju cestu (“walk your path”). 
                    <br/><br/>
                    A viete čo? Nedá sa to zistiť myslením.<br/>
                    Zisťujeme to cez telo. Cez telovú prácu a načúvanie Zemi cez telo (“earth base psychology”) . Cez zahanbené nedokončené zvuky a pohyby, gestá. Nezatancované tance, nepomilované partnerky / partnerov, neuskutočnené Cesty, rôzne symptómy a tendencie k závislostiam... Odvážne v pravom tempe začíname odvíjať klbko k jeho stredu. 
                    <br/><br/>
                    Zem nám ukazuje kde je naše pravé miesto. Zem nás cez naše naladenie sa na ňu Zdrojuje a navibrováva na tón / naše tempo ktoré podporuje život a udržiava zdravie.
                    <br/><br/>
                    Preto je potrebná neha aj sila, schopnosť tvoriť aj ničiť / ukončovať staré. vlastniť svoju schopnosť zabiť. Lebo ak ju nemáme uchopenú, môžeme nevedomky zabíjať svoje pocity alebo sny.
                    <br/><br/>
                    Viete že starý bojovníci mimo boja vedeli aj hrať na hudobný nástroj, kresliť, tancovať, ušiť si oblečenie, študovali “válku” aby “pochopili” Život?
                    <br/><br/>
                    A táto komplexita, ktorá je nevypovedateľná - iba zažiteľná - je to, do čoho vás pozývame. 
                    Cez spojenie bojových umení, práce s hanbou, procesovou prácou, hudbou a šamanskou hravosťou pozitívneho zbláznenia sa.
                </div>
            </div>
        </div>
    </section>

    <!-- Footer -->
    <div id="footer-container"></div>
</body>
</html>
